u> 11. 5, 1—4. 273

a'micae suae, cuius amore deperit (101—112). Rogat eam,
ut parcat vitae suae ; cupit enim futurum Messalini trium-
phum carmine celebrare (113-120). In fine iterum Apolli-
nem invocat, ut huic voto propitius sit (121—122).

M. Valerius Messalinus erat filius maior Messallae, fauto-
ris Tibulli; eo tempore, quo haec elegia scripta est, egregiae
¹ spei iuvenis ; consul factus est a. 3. a. Chr. ιι*

V. 1—4. novus . . . sacerdos, Messalinus — tua templa,
templum Apollinis Palatini ab Augusto a. 28. a. Chr. n.
dedicatum. — Huc aye cum cithara carminibusque vem',
sc. ut spiritum poetae excitet. — Nunc te vocales impellere
pollice chordas, accusativus cum infinitivo, pendet a precor
(vs. 4.); rarior constructio, Cf. Ov. Her. 19, 82: «Et nun·
quam placidas esse precarer aquas». Versum ante oculos
habuit Ov. Am. H. 4, 927: «Haec querulas habili percurrit
pollice chordas» et Met. X. 145: «Ut satis impulsas temptavit
pollice chordas». —- vocales, sonoras 3 cf. Lygd. 4, 7 9.
(Apollo de se): «Tunc ego nec cithara poteram gaudere
sonora». — impellere, Apollo aut Musae excitant pulsu
lyrae aut cantu tibiae poetarum spiritum3 cf. Hor. Carm.
L 1, 30—34: «me gelidum nemus Nympharumque leves
cum Satyris chori Secernunt populo, si neque tibias Euterpe
cohibet nec Polyhymnia Lesboum refugit tendere barbiton»
et ibid. III. 4, 1—4: «Descende caelo et dic age tibia Re-
gina longum Calliope melos, Seu voce nunc mavis acuta,
Seu fidibus citharave Phoebi». — ad laudes flectere verba
meas, verba accommodare encomio meo in honorem Mes-
salini scribendo; nam non modos solum, sed etiam verba
carminum Apollo aut Musae poetis dictant; cf. Prop. IV.
1, 133: «Tum tibi pauca suo de carmine dictat Apollo» et

* Cf. infra Excurs. IX.

Nememy: Alma· Τι’ὸιιιιι· carmina. 18

