1. 2.

,Haec mihi composuit cantus, quis fallere posses:
Ter cane, ter dictis despue carminibus.

Ille nihil poterit de nobis credere cuiquam,
Non sibi, si in molli viderit ipse toro,

Tu tamen abstineas aliis: nam cetera cernet

Î‡ Omnia: de me uno sentiet ille nihil.

Quid credam? Nempe haec eadem se dixit amores
Cantibus aut herbis solvere posse meos,

Et me lustravit taedis, et nocte serena
Concidit ad magicos hostia pulla deos.

Non ego totus abesset amor, sed mutuus esset,
Orabam, nec te posse carere velim.

Ferreus ille fuit, qui te cum posset habere,
Maluerit praedas stultus et arma sequi.

Ille licet Cilicum victas agat ante catervas,

- Ponat et in capto Martia castra solo,

Totus et argento contextus, totus et auro
Insideat celeri conspiciendus equo:

Ipse boves mea si tecum modo Delia possim
Iungere et in solo pascere monte pecus,

Et te dum liceat teneris retinere lacertis,
Mollis et in dura sit mihi somnus humo.

Quid Tyrio recubare toro sine amore secundo
Prodest, cum fietu nox vigilanda venit?

Nam neque tunc plumae nec stragula picta soporem
Nec sonitus placidae ducere posset aquae.

Num Veneris magnae violavi numina verbo.
Et mea nunc poenas impia lingua luit?

Num feror incestus sedes adiisse deorum
Sertaque de sanctis deripuisse focis?

Non ego, si merui, dubitem procumbere templis
Et dare sacratis oscula liminibus,

31

65

80

65

75

30

