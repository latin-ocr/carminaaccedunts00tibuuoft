1V. 11. 12. 7.

IV.

Estne tibi, Cerintho, ‘tuae pia cura puellae,
Quod mea nunc vexat corpora fessa calor?

A ego non aliter tristes evincere morbos
optarim, quam- te si quoque velle putem.

At mihi quid prosit morbos evincere, si tu Ι
Nostra potes lento pectore ferre mala? a

V.
Ne tibi sim, mea lux, aeque iam fervida cura,
Ac videor paucos ante fuisse dice,
Si quicquam tota commisi stulta iuventa,
Cuius me fatear paenituisse magis,

- Hesterna quam te solum quod nocte reliqui,
Ardorem cupiens dissimulare meum.

vl.

Tandem venit amor, qualem texisse pudori,

Quam nudasse alicui, sit mihi, Fama, magis.

Exorata meis illum Cytherea Camenis
Attulit in nostrum deposuitque sinum.

Exsolvit promissa Venus: mea gaudia. narret,
Dicetur si quis non habuisse sua.

Non ego signatis quicquam mandare tabellis,
Ne legat id nemo quam meus ante, velim,

Sed peccasse iuvat, vultus componere famae
Taedet: cum digno digna fuisse ferar.

 

IV. 11.

IV. 12.

IV. 7.

10

