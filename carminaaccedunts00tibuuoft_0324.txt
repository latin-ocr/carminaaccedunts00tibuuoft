320 exconsus 11.

An te, Cydne canam, tractis qui leniter undis
Caeruleus placidis per vada serpis aquis,

Quantus et aetherio contingens vertice nubes
Frigidus intonsos Taurus alat Cilicas?

Quid referam, ut volitet celebres intacta per urbes
Alba Palaestino sancta columba Syro,

thue maris vastum prospectet turribus aequor
Prima ratem ventis credere docta Tyros,

Qualis et, arentes cum findit Sirius agros,
Fertilis aestiva Nilus abundet aqua?

Unde Messallam in Cilicia, Syria, Phoenicia et Aegypto fuisse
apparet. “

Tibullum bello Aquitanico comitem Messallae fuisse docet
brevis Vita Tibulli in codicibus elegiarum servata: «Albius
Tibullus... ante alios Corvinum Messallam oratorem di-
lexit, cuius etiam contubernalis Aquitanico bello militaribus
donis donatus est.» Poeta ipse se in Gallia cum Messalla
fuisse narrat Ι. 7, 9-—122

Non sine me est tibi partus honos: Tarbella Pyrene
Testis et Oceani littora Santonici,

Testis Arar Rhodanusque celer magnusque Garunna

. Carnutis et flavi caerula lympha Liger.

Tibullum etiam ad expeditionem orientalem Messallam se-
qui voluisse docemur propriis poetae verbis (I. 3, 1-3.):

Ibitis Aegaeas sine me, Messalla, per undas,
O utinam memores ipse cohorsque mei:
Me tenet ignotis aegrum Phaeacia terris.

Messalla igitur per mare Aegaeum navigavit in Orientem,
Tibullus autem aegrotus remansit in insula Corcyra.
Quod ad ordinem iemporum, quo bella Messallae gesta

 

