EXGURSUS.

Ι. De elegiis Πετεῶο sacratis.

Elegiae Marathe sacratae inter omnia Tibulli carmina mi-
nimi sunt aestimanda, quare in iis prima poeseos Tibullianae
rudimenta agnoscere mihi videor. Elegia quarta (Ι. 4.) est
certe imitatio poeseos Priapeae Alexandrinae continetque
syllogen locorum communium apud scriptores eroticos iam
pridem tritorum, octava (Ι. 8.) autem et nona (I. 9.) sunt
quasi echo Μούσης παιδικῆς Alexandrinorum. Praeterea in
elegia octava argumentum ipsum turpissimum est: poeta
amat Marathum, puerum pulchrum, hic autem Pholoen,
puellam pulchram deperit et poeta pueri causam apud pu-
ellam agit; elegia autem nona (vss. 53—76.) scatet rebus
obscenissimis. Novam ingreditur Tibullus viam inde ab
elegia decima: nunc primum suus esse incipit dulcissimos-
que sensus amatorios iucunde miscet laude vitae rusticae.
Ex hoc tempore carmina scribit omnibus numeris absoluta
(L 10; Ι. 3, 1, 5, ⁶2, 6; Ι. 7; Π. 1.) ingenioque suo maxime
propria, inter quae nullum habere possunt locum tales inep—
tiae, quales Ι. 4, 8, 9. continentur.

Ne id quidem minimi est momenti. quod Tibullus, post-
quam in bello Aquitanico Messallae amicitiam sibi concili-
avit, adeo deditus fuit viro illi praestantissimo, ut totam
fere poesin suam ei sacraverit. Eum alloquitur initio elegiae
tertioe (vss. 1—2.):

