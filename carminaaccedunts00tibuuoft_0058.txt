54 . 11. 3.

ΙΙΙ.

Rura meam, Comute, tenent villaeque puellam: II· 3·
Ferreus est, heu heu, quisquis in urbe manet.

Ipsa Venus latos iam nunc migravit in agros,
Verbaque aratoris rustica discit Amor.

5 O ego, cum aspicerem dominam, quam fortiter illic
Versarem valido pingue bidente solum
Agricolaeque modo curvum sectarer aratrum,

Dum subigunt steriles arva serenda boves!
Nec quererer, quod sol graciles exureret artus,
10 Laederet et teneras pussula rupta manus.
Pavit et Admeti tauros formosus Apollo,
Nec citharae intonsae profueruntve comae,
Nec potuit curas sanare salubribus herbis: ”
u Quidquid erat medicae vicerat artis amor.
ua Ipse deus solitus stabulis expellere vaccas
ub Et miscere novo docuisse coagula lacte,
ιω Lacteus et mulctris obriguisse liquor.
15 Tunc fiscella levi detexta est vimine iunci,
Raraque per nexus est via facta sero.
O quotiens illo vitulum gestante per agros
Dicitur occurrens erubuisse soror!
O quotiens ausae, caneret dum valle sub alta,
20 Rumpere mugitu carmina docta boves!
Saepe duces trepidis petiere oracula rebus,
Venit et a templis irrita turba domum:
Saepe horrere sacros doluit Latona capillos,
Quos admirata est ipsa noverca prius.
25 Quisquis inornatumque caput crinesque solutos
Aspiceret‚ Phoebi quaereret ille comam.

