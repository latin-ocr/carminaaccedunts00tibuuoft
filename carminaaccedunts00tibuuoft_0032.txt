28

40

45

50

55

⁶0

65

1. 5.

At dolor in lacrimas verterat omne merum.

Saepe aliam tenui, sed, cum iam gaudia adirem,
Admonuit dominae deseruitque Venus.

Tunc me discedens devotum femina dixit —-
A pudet — et narrat scire nefanda meam.

Non facit hoc verbis, {jacie tenerisque lacertis
Devovet et flavis nostra puella comis

Talis ad Haemonium Nereis Pelea quondam
Vecta est frenato caerula pisce Thetis.

Haec nocuere mihi, quod adest huic dives amator,
Venit in exitium callida lena meum.

Sanguineas edat illa dapes atque ore cruento
Tristia cum multo pocula felle bibat:

Hanc volitent animae circum sua fata querentes
Semper et e tectis-strix violenta canat:

Ipsa fame stimulante furens herbasque sepulcris
Quaerat et a saevis ossa relicta lupis,¹

Currat et inguinibus nudis ululetque per urbes,
Post agat e triviis aspera turba canum.

Eveniet: dat signa deus: sunt numina amanti,
Saevit et iniusta lege relicta Venus.

At tu quam primum sagae praecepta rapacis
Desere: nam donis vincitur omnis amor.

Pauper erit praesto semper tibi, pauper adibit
Primus et in tenero fixus erit latere 3

Pauper in angusto fidus comes agmine turbae
Subicietque manus efficietque viam ;

Pauper ad occultos furtim deducet amicos
Vinclaque de niveo detrahet ipse pede.

Heu canimus frustra nec verbis victa patescit
Ianua, sed plena est percutienda manu.

At tu, qui potior nunc es, mea sata timeto:

