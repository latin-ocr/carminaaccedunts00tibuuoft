30

40

40

45⁸

55

11. 1.-

Nunc mihi fumosos veteris proferte Falernos
Consulis >et Chio solvite vincla cado.

Vina diem celebrent: non festa luce madere
Est rubor, errantes etmale ferre pedes.

Sed: «Bene Messallam» sua quisque ad pocula dicat,
Nomen et absentis singula verba sonent.

Gentis Aquitanae celeber Messalla triumphis
Et magna intonsis gloria victor avis,

Huc ades aspiraque mihi, dum carmine nostro
Redditur agricolis gratia caelitibus.

Rura cano rurisque deos. His vita magistris
Desucvit querna pellere glande famem:

Illi compositis primum docuere tigillis
Exiguam viridi fronde operire domum.

Illi etiam tauros primi docuisse feruntur
Servitium et plaustro supposuisse rotam.

Tum victus abiere feri, tum consita pomus,
Tum bibit irriguas fertilis hortus aquaS.

Aurea tum pressos pedibus dedit uva liquores
Mixtaque securo est sobria lympha mero.-

Rura ferunt messes, calidi eum sideris aestu
Deponit *flavas annua terra comas.

Rure levis verno flores apis ingerit alveo,
Compleat ut dulci sedula melle favos.

Agricola adsiduo primum satiatus aratro
Cantavit certo rustica verba pede

Et satur arenti primum est modulatus avena
Carmen, ut ornatos diceret ante deos,

Agricola et minio suffusus, Bacche, rubenti-
Primus inexperta duxit ab arte choros.

Huic datus a pleno, memorabile munus, ovili
Dux pecoris: parvas auxerat hircus opes.

