AMBARVALIA.

“ (Π. 1.)

Quisquis adest-‚- faveat: fruges lustramus et agrOS,

Ritus ut a prisco traditus exstat avo. g
Bacche, veni, dulcisque tuis e cornibus uva
Pendeat, ei spicis tempora cinge, Ceres.
Luce sacra· requiescat humus, requiescat arator,
Et grave suspenso vomere cesset opus.
Solvite vincla iugis: nunc ad praesepia debent
Plena coronato-stare boves capite. · · ’
Omnia sint operata deo: non audeat ulla
, Lanificam pensis imposuisse manum.

Vos quoque abesse procul iubeo, discedat ab aris,

Cui tulit hesterna gaudia nocte Venus.
Casta placent superis: pura cum veste venite
Et manibus puris sumite fontis aquam.
Gemite, fulgentes ut eat sacer agnus ad aras
Vinctaque post olea candida turba comas.
Di patrii, purgamus agros, purgamus agrestes:
Vos mala de nostris pellite limitibus⁹
Neu seges eludat messem fallacibus herbis,
Neu timeat celeres tardior agna lupos,
Tunc nitidus plenis confisus rusticus agris
Ingeret ardenti grandia ligna foco,
Turbaque vernarum, saturi bona signa coloni.
Ludet et ex virgis exstruet ante casas.

Eventura precor: viden ut felicibus extis
Significet placidos nuntia fibra deos?

10

15

20

