154 An 1. 2, 1——6.

IV.

Lib. 1. eleg. 2.

1nt1‘oductio. Delia nunc iam coniugem*habet (fortasse
divitem illum amatorem supra Ι. 5, 47. commemoratum),
qui ei custodiam imposuit. Poeta exclusus frustra vino
sopire studet dolorem (146). Communi amatorum more
precibus aggreditur ianuam duram (7—14.) monetque De-
liam, ut custodes audacter fallat: Venerem enim favere
amantibus (15—22). Huius rei exemplum proponit se ipsum,
qui, cum in tenebris per totam noctem vagetur, tutus sIt
ab omnibus periculis favore deae (ΞΒ-32). Monet etiam
eos, qui obviam sibi veniunt, ne se prodere audeant: loqua-
ces enim iram Veneris esse sensuros (33—04O)' Ceterum,
quo minus periculi sit, se a saga quadam carmen magicum
accepisse dicit, quod ter a Delia decantatum mentem ma-
riti adeo occaecaturum sit, ut nihil proditoribus credat
neque furta videat (am—58). Narrat eandem sagam homi-
nes infelici amore liberare posse, sed se amorem Deliae
abicere noluisse (59—*64). Opponit se viro cuidam, qui,
cum Deliam habere posset, tamen castra et praedas sequi
maluerit: se malle in paupertate cum amica vivere, quam
sine amore diffluere luxu (65—78). Si Venerem forte laese-
rit ob eamque causam' nunc poenas patiatur, paratum se
esse quovis modo deam expiare (79—86). Deinde alloquitur
derisores suos: eos enim, qui amores miseros ludibrio ha-
beant, mox potentiam Veneris esse experturos (87—96).
In fine orat deam, ut parcat servo suo fidelissimo (97—98).

V. 1—6. Adde merum, sc. potioni more veterum ex aqua

* Cf. infra Excurs. V.

