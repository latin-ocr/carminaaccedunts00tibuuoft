mm.

Ι.

Ibitis Aegaeas sine me, Messalla, per undas. Ι- 3.
O utinam memores ipse cohorsque mei;
Me tenet ignotis aegrum Phaeacia. terris:
Abstineas avidas Mors modo nigra manus.
Abstineas, Mors atra, precor: non hic mihi mater, ⁵
Quae legat in maestos ossa perusta sinus.
Non soror, Assyrios cineri quae reddat odores
Et fleat effusis ante sepulcra comis.
Delia non usquam, quae me cum mitteret urbe,
Dicitur ante omnes consuluisse deos. ιο
Illa sacras pueri sortes ter sustulit, illi
Rettulit e triv-iis omnia certa puer,
Cuncta dabant reditus: tamen est deterrita numquam,
Quin fleret nostras despueretque vias.
Ipse ego solator, cum iam mandata dedissem, 15
Quaerebam tardas anxius usque moras.
· Aut ego sum causatus aves, dant omina dira,
Saturnive sacram me tenuisse diem.
O quotiens ingressus iter mihi tristia dixi
Offensum in porta signa dedisse pedem! ευ
Audeat invito ne quis discedere Amore,
Aut sciet egressum se prohibente deo.
Quid tua nunc Isis mihi, Delia, quid mihi prosunt

