332 Excunsus v11.

In fine, ad epistulas priores alludens, scribit se has con-

fessiones non, ut antea, tabulis signatis committere velle
(vss. 7—10.):

Non ego siynatis quicqua-m mandare tabellis,
Ne legat id nemo, quam meuS, ante, velim,

Sed peccasse iuvat, vultus componere farnae
Taedet: cum digno digna fuisse ferar.

Unde hoc carmen epistulis Sulpiciae adnumerandum esse
luculenter apparet. .

Contra, si idem carmen Tibullo tribuimus et in fine cycli
elegiarum de Sulpicia scriptarum (IV. 2—6.) ponimus, sensu
paene carere videtur. Nam Tibullus, quamquam argumentum
elegidiorum suorum ex epistulis Sulpiciae hausit, amores
eius non, ut re vera acciderant, narravit, sed poetarum more
mutavit. Sulpicia eius non est puella timida et pudica, quae
amori diu repugnat, sed heroina fabulosae aetatis, cuius
amores non coercentur vitae cotidianae rationibus. Aperte
enim dicit, cum Cerinthum venandi studio a se abductum
esse queritur (IV. 3, 15—-18.):

Tum mihi, tum placeant silvae, si, lux mea, tecum
Arguar ante ipsas concubuisse plagas:

'I'urn veniat licet ad casses, inlaesus abibit,
Ne Veneris cupidae ‚qaudia turbet aper.

Die autem natali Cerinthi ita alloquitur amatorem (IV. 5,
7—8.):

Mutuus adsit amor, per te dulcissima furta
Perque meos oculos per geniumque rogo. ”

Etiam furtivos cum Cerintho congressus frequentes fuisse
docet poeta (IV. 6, 11—102.):

 

