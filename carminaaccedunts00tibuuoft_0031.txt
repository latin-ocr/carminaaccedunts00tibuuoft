1. ὃ.

Magnificum post haec, horrida verba doma.
Parce tamen, per te furtivi foedera lecti,
Per Venerem quaeso compositumque caput.
Ille ego, cum tristi morbo defessa iaceres,
Te dicor votis eripuisse meis:
Ipseque te circum lustravi sulfure puro,
Carmine cum magico praecinuisset anus:
Ipse procuravi, ne possent saeva nocere
Somnia, ter sancta deveneranda mola:
Ipse ego velatus filo tunicisque solutis
Vota novem 'I'riviae nocte silente dedi.
Omnia persolvi: fruitur nunc alter amore, ·
Et precibus felix utitur ille meis.
At mihi felicem vitam, si salva fuisses,
Fingebam demens. sed renuente deo.
Rura colam, frugumque aderit mea Delia custos,
‘Area dum messes sole calente teret,
Aut mihi servabit plenis in lintribus uvas
Pressaque veloci candida musta pede.
Consuescet numerare pecus, consuescet amantis
Garrulus in dominae ludere verna sInu.
Illa deo sciet agricolae pro vitibus uvam,
Pro segete spicas, pro grege ferre dapem.
Illa regat cunctos, illi sint omnia curae:
At iuvet in tota me nihil esse domo.
Hu'c veniet Messalla meus, cui dulcia poma
Delia selectis detrahat arboribus,
Et, tantum venerata virum, tunc sedula curet,
Tunc paret atque epulas ipsa ministra gerat.
Haec mihi fingebam, quse nunc eurusque notusque
Iactat odoratos vota per Armenios.
Saepe ego temptavi curas depellere vino,

27

10

1⁶

20

25

80

85-

