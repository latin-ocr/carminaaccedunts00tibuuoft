1. 1.

Agna cadet vobis. quam circum rustica pubes
Clamet: «Io messes et bona vina date.»

‘Hic modo iam possim contentus vivere parvo
Nec semper longae deditus esse viee,

Sed Canis aestivos ortus vitare sub umbra
Arboris ad rivos praetereuntis aquae.

Nec tamen interdum pudeat tenuisse bidentem
Aut stimula tardos increpuisse boves,

Non agnamve sinu pigeat fetumve capellae
Desertum oblita matre referre domum.

At vos exiguo pecori, furesque lupique,
Parcite: de magno est praeda petenda grege.

Hic ego pastoremque meum lustrare quotannis
Et placidam soleo spargere lacte Palem.

Adsitis. divi, nec vos de paupere mensa
Dona nec e puris spernite fictilibus.

Fictilia antiquus primum sibi fecit agrestis
Pocula. de facili composuitque lut0.

Non ego divitias patrum fructusque requiro.
Quos tulit antiquo condita messis avo:

Parva seges satis est, tuto requiescere lecto
Si licet et solito membra levare toro.

Quam iuvat immites ventos audire cubantem
Et dominam tenero continuisse sinu,

Aut gelidas hibernus aquas cum fuderit auster,
¹Securum somnos imbre iuvante sequi!

Hoc mihi contingat: sit dives iure, furorem
Qui maris et tristes ferre potest pluvias.

O quantum est auri pereat potiusque smaragdi,

Quam fleat ob nostras ulla puella vias.
'Pe bellare decet terra, Messalla, marique,
Ut domus hostiles praeferat exuvias:

25

80

85

'40

⁴5

50

