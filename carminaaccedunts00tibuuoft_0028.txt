24

90

10

15

20

,1. 3.41.

Paulatim somno fessa remittat opus.

Tunc veniam subito, nec quisquam nuntiet ante,
Sed videar caelo missus adesse tibi.

Tunc mihi, qualis eris, longos turbata capillos,
Obvia- nudato, Delia, curre pede.

Hoc precor, hunc illum nobis Aurora nitentem
Luciferum roseis candida portet equis.

ΙΙ.

Divitias alius fulvo sibi congerat auro
Et teneat culti iugera multa soli,

Quem labor adsiduus vicino terreat hoste,
Martia cui somnos classica¹ pulsa fugent:

Me mea paupertas vita traducat inerti,
Dum meus adsiduo luceat igne focus.

Ipse seram teneras maturo tempore vites
Rusticus et facili grandia poma manu:

Nec Spes destituat, sed frugum semper acervos
Praebeat et pleno pinguia musta lacu.

Nam veneror. seu stipes habet desertus in agris,
Seu vetus in trivio florida serta lapis,

Et quodcumque mihi pomum novus educat annus,

Libatum agricolae ponitur ante deo.

Flava Ceres, tibi sit nostro de rure corona
Spicea, quae templi pendeat ante fores:

Pomosisque ruber custos ponatur in hortis,
Terreat ut saeva falce Priapus aves.

Vos quoque, felicis quondam, nunc pauperis agri
Custodes, fertis munera vestra, Lares:

Tunc vitula innumeros lustrabat caesa iuvencos,
Nunc agna exigui est hostia parva soli:

I.

1.

