-194 AD 1. 7, 59—64.

’ geminas ostendunt culmina turres» ; erant autem Tusculi
et Tibure villae marmoreae. Villas magnificentissimas habe-
bant in monte Albano nobiles Romani, quae ex editioribus
Romae partibus conspicuae erant; cf. Cic. ad Att. JV. 1‘1, 13
Suet. Ner. 25. et Dom. 4. — antiquo Lare, ablativus qua-
litatis: quae antiquum Larem habet, ergo: antiqua est ;
erat enim Alba antiquior, quam Roma ; hunc locum imita· ’
tur Stat. Silv. IV. 5, 21: «Qua prisca Teucros Alba colit
Lares». Etiam urbes habebant Lares, agri publici custodes,
unde Lases in antiquissimo fratrum Arvalium carmine pro
salute agri Romani invocantur (cs. Ritschl: Prisc. Lat. Mon.
XXXVI. A.); Lares Romae commemorat Prop. III. 3, 11:
«Hannibalemque Lares Romana sede fugantes».

V. 59—64. glarea . . . sileae, erat igitur via partim gla-
rea, partim silice (i. e. lapidibus magnis) strata; cf. Liv.
XLI. 27, 5: «censores (a. p. u. c, 578.) vias sternendas
silice in urbe, 'glarea extra urbem substruendas marginan-
dasque primi omnium locaverunt» ς Plin. N. H. XVIII. 47:
«fossas . . . silice vel glarea sterni». —- Sternitur . . iun-
9itur, tempore praesenti, quia via nondum erat absoluta. —
apta iunyitur arte, ita, ut lapides apte cohaereant. — canit,
laudat, ut senec. Ep. 79, 13. de Epicuro: «amicitiam suam
et Metrodori grata commemoratione canit», ubi non agitur
de cantu aut carmine. — rettuleritque, de collocatione con-
iunctionis -que cf. adn. supra ad I. 10, 51: «Rusticus e
lucoque». — natalis, dies natalis; poeta redit eodem,
unde exorsus est vs. 1. —- Candidior, felicior et laetior‚ ,
epitheton solitum diei natalis; ci. Ov, Trist. V. 5, 13—-142
de natali uxoris: «Optime Natalis, quamvis procul absumus,
opto Candidus huc venias» et Pers. Sat. II. 1—2. de natali
Macrini: «Hunc, Macrine, diem numera meliore lapillo,
Qui tibi labentes apponit candidus annos».

 

