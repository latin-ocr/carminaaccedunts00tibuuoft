60

65

Î™. 10.

Uxorem plaustro progeniemque domum.

Sed Veneris tunc bella calent, scissosque capillos
Femina perfractas conqueriturque fores:

Flet teneras obtusa genas: sed victor et ipse
Flet sibi dementes tam valuisse manus.

At lascivus Ar'nor rixae mala verba ministrat,
Inter et iratum lentus utrumque sedet.

A lapis est ferrumque, suam quicumque puellam
Verberat: e caelo deripit ille deos.

Sit satis e membris tenuem rescindere vestem,
Sit satis ornatus dissoluisse comae,

Sit lacrimas movisse satis: quater ille beatus,
Quo tenera irato flere puella potest.

Sed manibus qui saevus erit, scutumque sudemque
Is gerat et miti sit procul a Venere.

At nobis, Pax alma, veni spicamque teneto,
Profluat et pomis candidus ante sinus.

